<html>
    <body>
        <p><strong>Rezerves kopēšanu veidi</strong>: lietotnei var izveidot rezerves kopiju tikai tās APK vai datiem, vai abiem kopā. Lietotni, kas pašreiz nav uzstādīta, var atjaunot tikai tad, ja ir pieejams APK. Papildu galvenajiem datiem tiek atbalstīti trīs īpaši datu veidi: ierīces aizsargātie dati, ārējie dati un OBB dati.
        </p>
        <p><strong>Izdzēst rezerves kopiju</strong>: izdzēš rezerves kopiju datnes noteiktai rezerves kopiju instancei. Tikmēr "izdzēst rezerves kopijas" izdzēš visas izvēlētās lietotnes rezerves kopijas.
        </p>
        <p><strong>Noņemt</strong>: zināmā mērā iedarbīgāka par parasto noņemšanu. Papildus parastas noņemšanas veikšanai ar Android komandām, noņemšana ar OAndBackupX izdzēš datnes, kuras lietotne varētu būt atstājusi /data/app-lib/.
        </p>
        <p><strong>Iespējot/Atspējot</strong>: izmanto Android skriptu `pm`, lai iespējotu vai atspējotu lietotni. Lietotnes atspējošana noņem to no parastās lietotāja saskarnes bez tās noņemšanas no ierīces. To var izmantot, lai iespējotu vai atspējotu lietotni vairākiem lietotājiem vienlaicīgi (ja ierīcē ir vairāki lietotāji). Lietotāji tiek identificēti ar Id, piem., 0 ir pirmais lietotājs (īpašnieks), 10 parasti ir darba profils.
        </p>
        <p><strong>Vairāki lietotāji</strong>: vairāki lietotāji joprojām kaut kādā mērā ir izmēģinājuma, bet vajadzētu darboties. Iespējošana un atspējošana darbojas tikai pēc sākotnējās uzstādīšanas (nav jābūt tieši no OAndBackupX) vai lietotnes atjaunošanas.
        </p>
        <p><strong>Bezsistēmas lietotnes</strong>: bezsistēmas lietotņu, kuras uzstādītas kā Magisk moduļi, rezerves kopēšana un atjaunošana nav atbalstīta, un mēģinājumi to darīt var novest pie sistēmas atteices un nepieciešamības formatēt un uzstādīt to no jauna.
        </p>
        <p><strong>Pārvietošanās</strong>: pārvietošanās joslā ir "Iestatījumi", "Sākums", "Masveida rezerves kopēšana", "Masveida atjaunošana" un "Ieplānot rezerves kopēšanu" (šādā secībā). Jaunināto lietotņu skaits pēc to pēdējās rezerves kopēšanas tiks attēlots kā paziņojums uz pogas "Sākums".
        </p>
        <p><strong>Lietotnes, kas izmanto atslēgu glabātavu</strong>: Android ir šifrēta krātuve jūtīgiem datiem. Lietotnes, kurās tā tiek izmantota, lai glabātu pieteikšanās datus vai kādas atslēgas, nevar sekmīgi atjaunot. Divi šādu lietotņu piemēri ir Signal un Element (Riot).
        </p>
    </body>
</html>
